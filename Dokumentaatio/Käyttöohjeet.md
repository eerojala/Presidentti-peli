# Käyttöohjeet


## Pelin kulku
* Aluksi syötä pelaajien nimet ja valitse haluamasi pelaajien määrä.
* Pelin tavoitteena on tulla presidentiksi. Tämän saavuttamiseksi tulee sinun päästä kansanedustajaksi tai johtaja-ammattiin
ja kerätä tarpeeksi omaisuutta.
* Nappulat liikkuvat laudalla 1d6-nopan osoittaman silmäluvun verran.
	- Nappulaa liikutetaan painamalla käyttöliittymässä Noppa-nappia.
	- Vuoroa vaihdetaan painamalla Seuraava vuoro-nappia.
* Jos sinulla ei riitä rahat maksamaan pakollista maksua joudut ottamaan velkaa.
	- Et voi ottaa lisää velkaa mikäli velkasi suuruus on vähintään 5000 mk.
	- Voit ottaa velkaa tai maksaa sitä takaisin painamalla käyttöliittymässä Velanhallinta-nappia. Peli myös avaa 
	  velanhallinta-käyttöliittymän automaattisesti mikäli pelaaja joutuu tilanteeseen jossa hän ei pysty maksamaan	
	  pyydettyä rahasummaa.
	- Jos et pysty maksamaan edes velan avulla putoat pois pelistä.
* Painamalla Status-nappia näet kaiken oleellisen sinun pelitilanteeseesi liittyvän tiedon.
* Alussa kaikki pelaajat saavat 5000 mk.
* Saat lisää rahaa joissakin ruuduissa ja aina kuljettuasi yhden kierroksen.
* Pelin mukana tulleet säännöt löydät dokumentaatio-kansiosta.

## Ruutujen värien selitykset:
* Vihreä: Näissä ruuduissa pystyt ostamaan tai myymään mökkejä/liikkeitä. Mökit ja liikket auttavat omaisuuden kartuttamisessa
  sekä tulevissa presidentinvaaleissa
* Sininen: Näissä ruuduissa voit saada uuden ammatin. Ammateista saat seuraavan kierroksen alussa senhetkisen ammattisi palkan
  verran rahaa. Jos saat kierroksen aikana uuden ammatin se menee sinun edellisen ammattisi päälle. Tässä pelissä työttömyys
  lasketaan ammatiksi mutta kansanedustajuus ei.
* Harmaa: Näissä ruuduissa tapahtuu jotain haitallista, esim. voit joutua maksamaan rahaa tai saatat jopa menettää ammattisi.
* Keltainen: Näissä ruuduissa tapahtuu jotain hyödyllistä, esim. saat rahaa tai nostat tapahtumakortin.
* Valkoinen: Näissä ruuduissa voit yrittää eduskunta- tai presidentinvaaleja ruudun numerosta riippuen.
* Oranssi: Näissä ruuduissa saat tutkinnon. Tutkinto antaa uuden kierroksen alussa sinulle +1500 mk. Menetät tutkintosi kun
  vaihdat amattia (paitsi jos vaihdat työttömästä johonkin muuhun ammattiin, tai jos tutkintosi on yleissivistävä). Tutkintoa
  voi myös käyttää avuksi presidentinvaaleissa.